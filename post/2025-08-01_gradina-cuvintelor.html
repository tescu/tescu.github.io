<!DOCTYPE html>
<html lang="ro">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Grădina cuvintelor (The Garden of Words) | negoitescu</title>
	<link rel="shortcut icon" href="../res/favicon.png">
	<link href="../res/style.css" rel="stylesheet" type="text/css" media="all">
</head>
<body>
	<div id="main">
	<p>negoitescu &mdash; <a href="../">[home]</a></p>
	<h1>Grădina cuvintelor (The Garden of Words)</h1>
	<nav id="TOC" role="doc-toc">
		<h2 id="toc-title"></h2>
		
	</nav>
	<p>Acum ceva timp, am terminat de citit romanul ușor <em>Grădina
cuvintelor</em> de Makoto Shinkai. Am fost deseori fascinat de
literatura romanelor ușoare japoneze (numite adesea <em>ranobe</em>,
după termenul englezesc <em>light novel</em>), și consider că pot oferi
un stil de lectură deosebit de plăcut.</p>
<div class="pic">
<p><img
src="https://upload.wikimedia.org/wikipedia/en/c/c3/Garden_of_Words_poster.png" /></p>
<p>Posterul ecranizării filmului original</p>
</div>
<p>Romanul este o adaptare mai detaliată a poveștii din filmul scurt de
animație omonim, realizat de același autor, și prezintă povestea unui
tânăr adolescent fascinat de fabricarea încălțămintei pe nume Takao care
absentează de la liceu în timpul sezonului ploios în parcul (grădina)
naturală Shinjuku, loc unde întâlnește o femeie misterioasă pe nume
Yukari.</p>
<p>Una dintre particularitățile textului este fluiditatea cu care
autorul trece de la perspectiva unui personaj la celălalt, realizând o
scenă complexă și detaliată a relațiilor și emoțiilor diverse resimțite
de acestea. Chiar dacă opera se încadrează în formula clasică a
naratorului omniscient și omniprezent, fiecare capitol este relatat din
perspectiva unui alt personaj, afectând atât limbajul folosit, cât și
prezentarea generală a acțiunii. În pofida acestei schimbări subite de
perspectivă, niciun personaj nu se resimte superficial, iar conflictele
interne și externe capătă aspecte noi, uneori clarificate sau reluate
din raționamentul ambelor părți.</p>
<p>Emoțiile și puterea acestora sunt câteva dintre temele abordate de
autor, iar motivul creșterii personale și emoționale este unul central
operei. Aproape fiecare personaj se confruntă cu un astfel de conflict,
fie intern sau extern, unde ideea maturității este cea mai des
reflectată și rafinată.</p>
<blockquote>
<p><i>When he remembers how he once believed he could grow up in three
years of middle school, he’s embarrassed. How dumb was I anyway? The
world wasn’t that simple, and people didn’t learn to control themselves
so easily… Assuming that self control was a sign of adulthood at all.
But still. I want to grow up into somebody better, somebody stronger
already.</i><a href="#fn1" class="footnote-ref" id="fnref1"
role="doc-noteref"><sup>1</sup></a></p>
</blockquote>
<p>Acest lucru este, totuși, cel mai aparent în cazul personajului
principal, Takao, care se află la pragul dintre copilărie și maturitate,
aspirații și realitate. Imaginea unui tânăr care dorește să fie pantofar
inspiră ideea maturității și independenței, dorința de a <em>merge</em>
singur pe drumul vieții:</p>
<blockquote>
<p><i>Sitting in the arbor, thinking and listening to the rain, Takao is
sketching a design for a shoe in his notebook. I want to be considerate
to the people who are important to me, to be kind and strong, to be okay
if I suddenly wind up on my own one day, to find an unshakeable
strength. I want to really live. As he draws lines with his pencil, he
thinks to himself over and over.</i><a href="#fn2" class="footnote-ref"
id="fnref2" role="doc-noteref"><sup>2</sup></a></p>
</blockquote>
<p>Intertextul este realizat în mod subtil, dar foarte plăcut,
îmbogățind considerabil valoarea literară a textului, și apare în roman
mai ales prin fragmentele de poezie preluate din colecția de poeme
Man’yōshū<a href="#fn3" class="footnote-ref" id="fnref3"
role="doc-noteref"><sup>3</sup></a>. Acestea se regăsesc atât la
începutul fiecărui capitol, unde oferă un moment de reflecție
cititorului pe baza temelor din capitolul respectiv, cât și în
„dialogul” purtat între Takao și Yukari pe baza acestor poeme, anume
versurile 2513 și 2514 din Cartea XI<a href="#fn4" class="footnote-ref"
id="fnref4" role="doc-noteref"><sup>4</sup></a>.</p>
<p>La prima lor întâlnire, Yukari recită prima parte, inspirată de
începerea sezonului ploios:</p>
<blockquote>
<p><em>Narukami no sukoshi toyomite / Sashi kumori / Ame mo furanu ka /
Kimi wo todomemu</em><a href="#fn5" class="footnote-ref" id="fnref5"
role="doc-noteref"><sup>5</sup></a></p>
</blockquote>
<p>Iar, după trecerea acestui sezon și reîntâlnirea lor, Takao recită a
doua parte drept răspuns, fiind convins într-un final de sentimentele
sale:</p>
<blockquote>
<p><em>Narukami no sukoshi toyomite / Furazu tomo / Ware wa todomaramu /
Imoshi todomeba</em><a href="#fn6" class="footnote-ref" id="fnref6"
role="doc-noteref"><sup>6</sup></a></p>
</blockquote>
<p>În retrospectivă, deși majoritate operelor lui Makoto Shinkai sunt
redate mai târziu sub forma unui film de animație, acesta poate fi văzut
ca o oportunitate unică acordată cititorului de-a retrăi povestea
romanului și scenele sale puternice, dar și o perspectivă asupra
procesului creativ în sine. Relația dintre film și roman este unică în
cadrul operelor sale deoarece ambele pot fi savurate de sine stătător,
fără a cunoaște în prealabil povestea sau personajele.</p>
<p>Chiar dacă este restrânsă de dimensiunile sale relativ reduse,
animația originală redă cu o subtilitate agreabilă detaliile importante
ale poveștii. Romanul, astfel, are trăsătura remarcabilă de a (re)defini
în linii mari micile observații, întrebări sau curiozități pe care
spectatorul le-ar putea avea, fără a epuiza firul narativ sau pierde
atenția cititorului.</p>
<section id="footnotes" class="footnotes footnotes-end-of-document"
role="doc-endnotes">
<hr />
<ol>
<li id="fn1"><p>Traducere: <i>Când îşi aminteşte cum odată credea că
poate creşte într-un timp de trei ani de liceu, se rușinează. Cât de
prost eram oricum? Lumea nu era atât de simplă, iar oamenii nu învață să
se controleze aşa de ușor… Dacă autocontrolul este sau nu un semn de
maturitate. Dar totuși. Vreau să cresc într-o persoană mai bună, mai
puternică deja.</i><a href="#fnref1" class="footnote-back"
role="doc-backlink">↩︎</a></p></li>
<li id="fn2"><p>Traducere: <i>Șezând în Foișor, gândindu-se și ascultând
ploaia, Takao schițează un design pentru o pereche de pantofi în caietul
său. «Vreau să fiu atent cu oamenii care sunt importanți pentru mine, să
fiu amabil și puternic, să fiu pregătit dacă vreodată mă trezesc singur,
să găsesc o putere de nezdruncinat. Vreau să trăiesc cu adevărat.» În
timp ce desenează linii cu cretă, se gândește la sine în continuu.</i><a
href="#fnref2" class="footnote-back" role="doc-backlink">↩︎</a></p></li>
<li id="fn3"><p>Man’yōshū (în japoneză: 万葉集, lit. <em>„Colecția celor
1000 de frunze”</em>) este cea mai veche colecție de poezii din
literatura japoneză. O parte dintre aceste poezii au fost scrise drept
corespondență între membrii diferitelor clase sociale din perioada
Nara.<a href="#fnref3" class="footnote-back"
role="doc-backlink">↩︎</a></p></li>
<li id="fn4"><p><a
href="https://jti.lib.virginia.edu/japanese/manyoshu/AnoMany.html">Cartea
a XI-a</a> în japoneză.<a href="#fnref4" class="footnote-back"
role="doc-backlink">↩︎</a></p></li>
<li id="fn5"><p>Traducere: <em>O slabă bubuitură a tunetului / Cerul
înnorat / De ploaia va veni / Vei sta aici, cu mine?</em><a
href="#fnref5" class="footnote-back" role="doc-backlink">↩︎</a></p></li>
<li id="fn6"><p>Traducere: <em>O slabă bubuitură a tunetului / Chiar de
ploaia n-ar veni / O să stau aici / Împreună cu tine.</em><a
href="#fnref6" class="footnote-back" role="doc-backlink">↩︎</a></p></li>
</ol>
</section>
	<hr/>
	<p>email: <code>tescu [arond] tutamail [punct] com</code></p>
	</div>
</body>
</html>
