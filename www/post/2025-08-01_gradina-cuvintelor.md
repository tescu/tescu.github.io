---
title: Grădina cuvintelor (The Garden of Words)
lang: ro
---

Acum ceva timp, am terminat de citit romanul ușor _Grădina cuvintelor_ de Makoto Shinkai.
Am fost deseori fascinat de literatura romanelor ușoare japoneze (numite adesea _ranobe_,
după termenul englezesc _light novel_), și consider că pot oferi un stil de lectură deosebit
de plăcut.

::: pic

![](https://upload.wikimedia.org/wikipedia/en/c/c3/Garden_of_Words_poster.png)

Posterul ecranizării filmului original

:::

Romanul este o adaptare mai detaliată a poveștii din filmul scurt de animație omonim, realizat de
același autor, și prezintă povestea unui tânăr adolescent fascinat de fabricarea încălțămintei pe
nume Takao care absentează de la liceu în timpul sezonului ploios în parcul (grădina) naturală
Shinjuku, loc unde întâlnește o femeie misterioasă pe nume Yukari.

Una dintre particularitățile textului este fluiditatea cu care autorul trece de la perspectiva
unui personaj la celălalt, realizând o scenă complexă și detaliată a relațiilor și emoțiilor
diverse resimțite de acestea. Chiar dacă opera se încadrează în formula clasică a naratorului
omniscient și omniprezent, fiecare capitol este relatat din perspectiva unui alt personaj,
afectând atât limbajul folosit, cât și prezentarea generală a acțiunii. În pofida acestei schimbări
subite de perspectivă, niciun personaj nu se resimte superficial, iar conflictele interne și externe
capătă aspecte noi, uneori clarificate sau reluate din raționamentul ambelor părți.

Emoțiile și puterea acestora sunt câteva dintre temele abordate de autor, iar motivul creșterii personale
și emoționale este unul central operei. Aproape fiecare personaj se confruntă cu un astfel de conflict,
fie intern sau extern, unde ideea maturității este cea mai des reflectată și rafinată.

> <i>When he remembers how he once believed he could grow up in three years of middle school, he's
embarrassed. How dumb was I anyway? The world wasn't that simple, and people didn't learn to control
themselves so easily... Assuming that self control was a sign of adulthood at all. But still. I want
to grow up into somebody better, somebody stronger already.</i>[^takao1]

Acest lucru este, totuși, cel mai aparent în cazul personajului principal, Takao, care se află la
pragul dintre copilărie și maturitate, aspirații și realitate. Imaginea unui tânăr care dorește să
fie pantofar inspiră ideea maturității și independenței, dorința de a _merge_ singur pe drumul vieții:

> <i>Sitting in the arbor, thinking and listening to the rain, Takao is sketching a design for a shoe
in his notebook. I want to be considerate to the people who are important to me, to be kind and strong,
to be okay if I suddenly wind up on my own one day, to find an unshakeable strength. I want to really
live. As he draws lines with his pencil, he thinks to himself over and over.</i>[^takao2]

Intertextul este realizat în mod subtil, dar foarte plăcut, îmbogățind considerabil valoarea literară
a textului, și apare în roman mai ales prin fragmentele de poezie preluate din colecția de poeme
Man'yōshū[^yoshu]. Acestea se regăsesc atât la începutul fiecărui capitol, unde oferă un moment de
reflecție cititorului pe baza temelor din capitolul respectiv, cât și în „dialogul” purtat între
Takao și Yukari pe baza acestor poeme, anume versurile 2513 și 2514 din Cartea XI[^cix].

La prima lor întâlnire, Yukari recită prima parte, inspirată de începerea sezonului ploios:

> _Narukami no sukoshi toyomite / Sashi kumori / Ame mo furanu ka / Kimi wo todomemu_[^p1]

Iar, după trecerea acestui sezon și reîntâlnirea lor, Takao recită a doua parte drept răspuns, fiind
convins într-un final de sentimentele sale:

> _Narukami no sukoshi toyomite / Furazu tomo / Ware wa todomaramu / Imoshi todomeba_[^p2]

În retrospectivă, deși majoritate operelor lui Makoto Shinkai sunt redate mai
târziu sub forma unui film de animație, acesta poate fi văzut ca o oportunitate
unică acordată cititorului de-a retrăi povestea romanului și scenele sale
puternice, dar și o perspectivă asupra procesului creativ în sine. Relația dintre
film și roman este unică în cadrul operelor sale deoarece ambele pot fi
savurate de sine stătător, fără a cunoaște în prealabil povestea sau personajele.

Chiar dacă este restrânsă de dimensiunile sale relativ reduse, animația originală
redă cu o subtilitate agreabilă detaliile importante ale poveștii. Romanul,
astfel, are trăsătura remarcabilă de a (re)defini în linii mari micile observații,
întrebări sau curiozități pe care spectatorul le-ar putea avea, fără a epuiza
firul narativ sau pierde atenția cititorului.

[^takao1]: Traducere: <i>Când îşi aminteşte cum odată credea că poate creşte într-un timp de trei
ani de liceu, se rușinează. Cât de prost eram oricum? Lumea nu era atât de simplă, iar oamenii nu
învață să se controleze aşa de ușor... Dacă autocontrolul este sau nu un semn de maturitate. Dar
totuși. Vreau să cresc într-o persoană mai bună, mai puternică deja.</i>

[^takao2]: Traducere: <i>Șezând în Foișor, gândindu-se și ascultând ploaia, Takao schițează un design
pentru o pereche de pantofi în caietul său. «Vreau să fiu atent cu oamenii care sunt importanți pentru
mine, să fiu amabil și puternic, să fiu pregătit dacă vreodată mă trezesc singur, să găsesc o putere de
nezdruncinat. Vreau să trăiesc cu adevărat.» În timp ce desenează linii cu cretă, se gândește la sine
în continuu.</i>

[^yoshu]: Man'yōshū (în japoneză: 万葉集, lit. _„Colecția celor 1000 de frunze”_) este cea mai veche colecție
de poezii din literatura japoneză. O parte dintre aceste poezii au fost scrise drept corespondență între
membrii diferitelor clase sociale din perioada Nara.

[^cix]: [Cartea a XI-a](https://jti.lib.virginia.edu/japanese/manyoshu/AnoMany.html) în japoneză.

[^p1]: Traducere: _O slabă bubuitură a tunetului / Cerul înnorat / De ploaia va veni / Vei sta aici, cu mine?_

[^p2]: Traducere: _O slabă bubuitură a tunetului / Chiar de ploaia n-ar veni / O să stau aici / Împreună cu tine._
